Я назвав свою доповідь "Генетичні передумови розладів аутизму" та включив в нього декілька чудових діаграм структур ДНК. Я проговорив тільки 9 хвилин, трохи жвавіше, - щоб вкластися вчасно, та раптом втрутилась Джулія. 

"Професоре, Тілман. Більшість із присутніх не є науковцями, тож не могли би ви говорити більш доступно?" Саме такі речі надзвичайно обурюють. Людина може перерахувати тобі характеристики Gemini чи Taurus або ж п'ять днів поспіль дивитись матч з крікету, але їй не цікаво або ніколи вивчати про себе як істоту якісь базові речі.

Я продовжив свою презентацію згідно з планом. Вже було пізно щось змінювати, та й думаю що серед слухачів було немало добре поінформованих, щоб все зрозуміти.

Я був правий. Хлопець років дванадцяти підняв руку вгору.

"Ви стверджуєте малоймовірним існування єдиного генетичного маркеру, а радше те, що задіяні декілька генів і середній результат залежить від конкретної комбінації. Я правий?"

Саме так! "А ще є фактори довкілля. Ситуація тут аналогічна біполярному розладу, який - "

Джулі знову перебила. "Тож для всіх звичайних людей: я думаю, професор Тілман нагадує нам, що Аспергер з вами з народження. В тім немає вашої провини".

Мені стало моторошно від слова "провина" з його негативними конотаціями, особливо коли його вжила авторитетна людина. Я вирішив відволіктись від справ генетики, попри те, що раніше не планував робити цього. Це, без сумніву, деякий час крутилося в моїй підсвідомості, і в результаті я підвищив голос.
"Провина! Аспергер - це не провина! Це різновид. Це потенційно величезна перевага. Синдром Аспергера асоціюють з організованістю, зосередженістю, інноваційним мисленням та раціональною безстрасністю". 
На задньому ряді якась жінка підняла руку. Я був зосереджений на аргументації зараз і зробив невелику соціальну помилку, яку швидко виправив. 
"Товста жінка, тобто... повненька жіночка - там, позаду?"
Вона запнулась і оглянулась довкола, а тоді промовила: "раціональна безстрастність - це евфемізм браку емоцій?"
"Синонім", - я відповів. "Емоції можуть спричинити великі проблеми". 
Я вирішив навести приклад, який змальовує історію, де емоційна поведінка призводить до катострофічних наслідків. 
"Уявіть", - сказав я, "ви ховаєтесь в підвалі, ворог шукає вас і ваших друзів. Всі зберігають тишу, однак ваша дитина плаче". І тут я зіграв, як Джін зробив би, щоб зробити історію більш переконливою: "Ааааа". Я драматично зупинився. "У вас є пістолет".
Всі в залі підняли руки. 
Одразу після того, як я продовжив, Джулі підвелась. "З глушником. Вони підходять ближче. Вони хочуть вбити всіх вас. Що ви робитимете? Дитина продовжує кричати -"
Діти не могли дочекатись, щоб поділитися своєю відповіддю. Один викрикнув "Вбити дитину", і згодом всі кричали "Вбити дитину, вбити дитину".
Хлопець, який запитував про генетику, викрикнув: "Вбити ворога", потім інший хлопець сказав: "Влаштувати їм засідку".
Пропозиції надходили швидко.
"Використати дитину як наживку".
"Скільки у вас пістолетів?"
"Закрити дитині рота".
"Як довго вона може прожити без повітря?"
Як я і очікував, всі ідеї прийшли від тих, хто страждає на Аспергера. Від батьків так і не надійшло конструктивних пропозицій; дехто з них натомість намагався присікти фантазію своєї дитини. 
Я підняв руки. "Час сплив. Чудова робота! Всі раціональні рішення прийшли від "аспі". Всі інші були сковані емоціями".
Один хлопчик викрикнув: "Аспі" рулять!" Мені вже траплялося це скорочення в літературі, але для дітей воно було новим.
Здається, воно їм сподобалось, і невдовзі вони вилізли на стільці, а потім - на столи, махаючи кулаками і скандуючи хором "Аспі рулять!"
Згідно з моєю лекцією, дітям із синдромом Аспергера часто бракує самовпевненості. У той момент вони тимчасово подолали цю проблему, однак їхні батьки знову припустилися помилки: кричали на них, а в деяких випадках намагалися зняти їх зі столів. Вочевидь, їх більше турбувало дотримання правил поведінки, аніж успіхи їх дітей.
Я відчував, що я доніс свою точку зору, і Джулі теж вважала, що генетики вже досить. Батьки, здавалось, обмірковували те, що щойно вивчили їх діти, запитань мені вони вже не ставили, залу покинули мовчки. Було тільки 19:43. Блискучий результат! 
Коли я спакував свій лептоп, Джулі зайшлася сміхом. 
"О Боже", - сказала вона. "Мені треба випити". 
Я не розумів, навіщо вона ділилась цією інформацією з тим, кого знала якихось 46 хвилин. Я і сам планував випити чогось алкогольного вдома, але не бачив сенсу інформувати про це Джулі. 
Вона продовжила: "Ти знаєш, ми ніколи не вживаємо цього слова. Аспі. Ми не хочемо наводити їх на думку, що це якась окрема соціальна група". Ще один негатив від того, кому платять, щоб він допомагав і надихав.
"Як гомосексуалізм?" - перепитав я.
"Touche!" - сказала Джулі. "Але це інше. Якщо вони не зміняться, вони ніколи не матимуть справжніх стосунків; у них ніколи не буде другої половинки". Це був вагомий аргумент, і я його зрозумів, так як і сам мав схожі труднощі у стосунках з жінками. Але Джулі змінила тему. "Але ж ти кажеш, є речі - корисні речі - які їм даються краще, ніж неаспі? Окрім убивства дітей".
"Звичайно". Я здивувався, чому людина, яка навчає людей з особливими здібностями, не знає, в чому їх цінність. "Є компанія в Данії, яка приймає на роботу аспі для тестування комп'ютерних програм".
"Я цього не знала", - сказала Джулі. "Ти справді відкриваєш мені очі". Вона кілька секунд дивилась на мене. "Ти не проти випити?" І поклала руку на моє плече. 
Я автоматично відхилився. Без сумніву, цей контакт був недоречний. Якщо б я так зробив з жінкою, точно мав би проблему, ймовірно, скаргу на ім'я декана про сексуальне домагання, яка повпливала би на мою кар'єру. Звісно, ніхто не мав наміру критикувати її за це. 
"На жаль, Я маю інші плани".
"Їх змінити неможливо?"
"Ні, точно!" Уже зекономивши час, я не хотів знову перетворювати своє життя на хаос.


Перед тим, як я зустрів Джину і Клавдію, в моєму житті вже було двоє друзів. Перша подруга - моя старша сестра. Хоча вона була вчителем математики, вона не бажала вдосконалюватись у цій галузі. Хай там як, вона жила неподалік і двічі на тиждень провідувала мене, інколи навіть несподівано. Ми зазвичай їли разом та обговорювали різні дрібниці, приміром, події в житті наших родичів і стосунки з колегами. Раз на місяць ми їздили в Шепертон на недільну вечерю з батьками і братом. Вона була одинока, ймовірно, через сором'язливість та нестандартну красу. Через величезну та непростиму медичну некомпетентність, зараз вона - мертва.
Інша подруга - Дафна, товаришування з якою частково збігається із періодом дружби з Джином та Клавдією. Вона поселилась у квартирі зверху, після того, як її чоловік потрапив до притулку через слабоумство. Через проблеми з коліном, ускладнені ожирінням, вона могла пройти лише кілька кроків, але вона була дуже інтелігентною, і я почав регулярно відвідувати її. У неї не було ніякого ступеня, все життя вона була звичайною домогосподаркою. Я сприймав це як величезне марнування таланту - особливо тому, що рідні покинули її. Вона цікавилась моєю роботою і ми ініціювали проект "Навчи Дафну генетиці", який був захоплюючим для нас обох.
Вона регулярно приходила до мене вечеряти, так як одну вечерю на двох готувати економніше, ніж дві окремо. Кожну неділю о 15:00 ми відвідували її чоловіка в притулку, який був розташований у 7,3 км від нас. Я поєднував 14,6-кілометрову прогулянку (штовхаючи при цьому інвалідний візок) з цікавою розмовою про генетику. Поки вона розмовляла зі своїм чоловіком, чий рівень сприйняття було складно визначити, але він точно був низький, я зазвичай читав.


